Hörður var kennari við Gagnfræðaskólann við Hringbraut 1956-58 og við Hagaskóla 1958-74, var námstjóri í dönsku við skólarannsóknadeild menntamálaráðuneytis 1972-82 og endurskoðandi námskrár fyrir grunnskóla við sama ráðuneyti 1982-84 og annaðist endurmenntunarnámskeið fyrir dönskukennara á vegum KHÍ 1973-79, var deildarstjóri fræðsludeildar Vinnueftirlits ríkisins 1984-93 og framkvæmdastjóri Hagþenkis, félags höfunda fræðirita og kennslugagna 1993-2001.
